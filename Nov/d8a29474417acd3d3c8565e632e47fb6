 BARBERTON – Neethling (54) is in die vroeë oggendure van 23 April 2016 in die kroeg, 18 On Sheba dood. Hy is glo drie maal met ‘n skerp voorwerp gesteek. Hy was ‘n skofbaas by Sheba-myn. Volgens wat die koerant kon vasstel, was Neethling klaarblyklik in ‘n liefdesdriehoek wat Cornelius se vrou Charmian ingesluit het, betrokke.  Volgens sers. Tutu Nkosi van Barberton SAPD, het ‘n struweling tussen die twee mans ontstaan wat in die kombuis van die kroeg geëindig en klaarblyklik Neethling se dood tot gevolg gehad het. Cornelius (56), alom bekend as Ghoena, was ten tyde van die voorval ‘n skofbaas by Fairview-myn. Hy is kort na die voorval gearresteer en van manslag aangekla.  Die saak is verlede Dinsdag in die Barberton Landroshof aangehoor. Landros Sheila Msibi het Cornelius onskuldig bevind.