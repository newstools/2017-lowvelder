 MBOMBELA – Die dood van Andrew Spruit (48) aan malaria Vrydagoggend het die mense wat hom geken het, geskok. Sy vriendin, Rachelle Burger (53), was teen druktyd steeds in Mediclinic Nelspruit nadat hulle sowat twee weke gelede malaria opgedoen het. Laevelder het onlangs oor die paartjie, wat Grace Garden bedryf het, berig, veral aan die hand van die sterk band wat hulle met die kinders van Huis Betlehem opgebou het. Lees die volledige storie hier: The recovery of Drew Spruit Hulle het weekliks die kinders in hierdie plek van veiligheid bederf met spesiale geregte deur hulle Looking Forward-inisiatief. Spruit het vertel hoe sterk hy met die kinders kon empatiseer. Hy het vertel hoe hy sy jare lange dobbelverslawing oorkom het toe hy bekeer is. Hy het na die tyd aan Laevelder geskryf: “Ek weet dat wanneer mense sien dat ‘n bietjie moeite ‘n massiewe verskil in ander se lewens kan maak, hulle ook betrokke sal raak.” Verskeie mense sal hom onthou vir die Grace Garden-produkte. Op ander het hy ‘n groot geestelike indruk gemaak. Talle malariagevalle en verskeie sterftes is onlangs aangemeld, ook by mense wat dit in tradisioneel lae-risiko- gebiede soos Mbombela, Witrivier, en selfs in Pretoria opgedoen het. Sien ook: Beware of unapproved malaria drugs Die Nasionale Instituut vir Oordraagbare Siektes (NIOS) het gemeld dat meer gevalle van malaria tans in oordraaggebiede in Limpopo en Mpumalanga aangemeld word, met ‘n matige toename in die Nasionale Krugerwildtuin en omliggende privaat wildreservate, weens die ongewone warm winter en ‘n gevolglike vroeë malariaseisoen. Lees meer: KNP management warns about malaria NIOS het mense gemaan om mediese hulp te soek en te verseker dat hulle vir malaria getoets word sodra hulle enige simptome toon. Dit sluit in griepagtige simptome soos koors, kopseer en spierpyn, moegheid, naarheid, slapeloosheid, ‘n gebrek aan eetlus, ‘n seer keel en hoes. • Spruit se begrafnis is Woensdag om 11:00 by Neon-kerk in Witrivier. Mense is gevra om ‘n swart T-hemp en denim, sy geliefkoosde uitrusting, te dra en ‘n bordjie eetgoed saam te bring, soos hy ook altyd gemaak het. Lees ook: Give malaria a thumbs down Mense het hom op Facebook met sy verjaarsdag in die hemel geluk gewens. Klik op die foto om dit te lees:  