 MBOMBELA – Baie dinge kan in 10 000 km met ‘n motorfiets op die pad gebeur. Vra maar net die 911 Riders, die plaaslike groepie motorfietsryers wat sedert Junie die land plat toer om teen plaasaanvalle te bid. Teen druktyd het die getal plaasmoorde landwyd op 84 vir die jaar gestaan. Die 911 Riders het al vier provinsies van polisiestasie tot polisiestasie platgery. Dit was Noordwes die afgelope naweek, Vrystaat in September en Limpopo voor dit. Dit het in Junie in Mpumalanga begin. Hulle doen aan by polisiestasies in klein dorpies, bedank die SAPD, ontmoet boeregemeenskappe op pad, bid saam en oorhandig eindelik ‘n Bybel, geteken deur die ryers, aan die provinsiale polisiekommissaris voor hulle huiswaarts keer.  Dis hard: daar is reën, wind, hael, uitermatige hitte en swak paaie, asook goeies. Dit is dikwels ook emosioneel, veral waar hulle oorlewendes van aanvalle ontmoet. Dan huil hulle saam. “Ons wil weet dat ons boere sien dat die land omgee,” sê woordvoerder past. TJ Maré. “Ons bedank die SAPD vir hulle pogings om misdaad te bekamp. Ons sien ook daar is ‘n behoefte aan gemeenskapspolisiëring en landelike veiligheid.” Die 911 Riders is heeltemal apolities. Hulle boodskap is eenvoudig: alle rolspelers moet saamstaan vir landelike veiligheid. “Die boeregemeenskap is dankbaar vir wat ons doen,” sê Maré. Dis it duidelik uit hulle ontvangs: oral op pad, in elke provinsie, is hulle met mooi gebare oorval. Daar was oral ‘n koffie of ‘n koeldrank of iets reg vir ‘n lafenis, restaurantetes teen kosprys, joviale spitbraaie, huisvesting teen halfprys, skenkings van kontant en brandstof. Daar is nie altyd fisiese skade nie, maar jy leef altyd in vrees. Ek dink nie jy kom ooit heeltemal deur dit nie.” Die oogmerk is om al nege provinsies deur te ry voor hulle hul bevindinge in Junie aan die nasionale kommissaris oorhandig – met handtekeninge ter ondersteuning. Volgende is die drie Kaap-provinsies wat vanaf 1 tot 9 April aan die beurt is. Dit kos heelwat geld: brandstof alleen sal elke motorfiets ten minste R5 000 kos. En dit is geen vakansie vir die 911 Riders nie.