MBOMBELA &#8211; Die 13de Maroela Makiti vind weer m re plaas, en dit beloof weereens &#8216;n dag propvol feestelikhede vir die hele gesin te wees.Die makietie is die Hervormde Kerk Nelspruit se jaarlikse basaar en kry groot aftrek van die gemeenskap met veral die verskeidenheid maroelaprodukte wat te koop aangebied word. Daar is egter vele ander sappige aanbiedinge op die program.Verrigtinge open al 07:00, en om 07:30 skop die Nkomazi Maroela Makiti Sewes-toernooi af. Twaalf klubspanne neem ter voorbereiding van die Laeveld-sewestoernooi op 11 Februarie deel. Die finaal word om 16:00 beslis.Om ongeveer 09:30 sal gesoute karatekas mekaar die stryd aans wat beloof om nie skyngevegte te wees nie en &#8216;n bietjie krag wys deur planke stukkend te slaan.Die skermklub sal om 10:30 &#8216;n vertoning hou om hulle sport met &#8216;n demonstrasie bekend te stel en daar sal &#8216;n geleentheid wees om by die klub aan te sluit. Feesgangers kan uitsien na &#8216;n danskompetisie om 11:15.Lees ook: Het ons jou afgeneem by Maroela Makiti?Die hula-kompetisie geskied om 12:00 en die maroelapit-spoegfinaal om 13:00. Die hula-kompetisie is een van die mees opwindende aktiwiteite van die Makiti. Deelnemers koop &#8216;n hula hoop vir R100 en kan dit op enige plek binne die afgebakende gebied plaas. &#8216;n Gholfspeler slaan dan maroelas met &#8216;n gholfstok in hierdie area in en as die maroela in jou hula gaan l , wen jy een van die talle pryse wat in waarde wissel van R100 tot R12 000.In die pitspoeg word allerhande &#8220;obskure&#8221; artikels gebruik in &#8216;n verspoegkompetisie. By die Makiti word heerlike gladde, gekookte maroelas gebruik. Groot kontantpryse vir mans, vroue en juniors is op die spel.&#8216;n Boereorkes sal deurgaans vermaak verskaf, en natuurlik is die stalletjies iets besonders om na uit te sien.Daar is &#8216;n vleistafel met goeie gehalte vleis en biltong teen die mees bekostigbare pryse in die stad. Daar is 13 kosstalletjies waar &#8216;n mens die hele dag aan heerlike pap en kaiings, koek en nagereg kan eet. Pannekoek, kerrie-en-rys, jafels, prego&#8217;s, vetkoek, vars groente en vrugte, en geurig gebraaide hoenders is ook op die spyskaart.Die maroelaprodukte is natuurlik jaarliks baie gewild. Maroelablatjang, -fudge, -jellie, -likeur en alles en nog wat van hierdie unieke vrug gemaak kan word, sal beskikbaar wees. Daar sal selfs maroelaboompies te koop wees sodat jy vir jouself hierdie Boom van die Jaar van 2018 nou al in jou tuin kan plant.Die Makiti is &#8216;n kontantaangeleentheid, maar daar is vanjaar die moontlikheid om elektroniese betalings by wyse van Zapper te doen. Verteenwoordigers van Zapper sal beskikbaar wees om te help met die aflaai van die toep (app) en daar is &#8216;n afslag van R25 op jou eerste transaksie.Also read: Maroela Makiti does it againDaar word ook &#8216;n potjiekoskompetisie gehou, maar deelnemers moet tussen 20 en 35 jaar oud wees. Inligting is by George Hayward by 083-321-9338 beskikbaar.Toegang is gratis by die sporthek of die vleihek na die terrein van Ho rskool Bergvlam. Vir kinders is daar regdeur die dag &#8216;n speelpark met springkastele, waterglybane en die gewilde &#8220;rocket&#8221; om hulle besig te hou.