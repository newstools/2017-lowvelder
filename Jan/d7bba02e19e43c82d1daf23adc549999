KAAPSEHOOP &#8211; Dis Sondagoggend en Nommer Sewe, &#8216;n drie maande oue hingsvulletjie, drentel koponderstebo en alleen in die peerboord-piekniekkamp, minwetende hoe drasties sy toekoms later die dag sou verander.Hy het die oggend nog &#8216;n reuseprobleem gehad. Hoe meer hy by sy trop wou aansluit, hoe meer het hulle hom uitgestoot en hy is reeds &#8216;n ruk lank aan homself oorgelaat.Die dorpenaars het hom Nommer Sewe benoem oor die wit vlek op sy voorkop wat in die vorm van &#8216;n sewe is.Dit is juis &#8216;n klompie tieners op die dorp, die o en ore van die Wild Horse Fund, wat gesien het dat hy weens onversorgde wonde al swakker word. Maaiers krioel reeds daarin.Die wonde het ontstaan nadat bosluise hom ernstig in die veld toegetakel het. Die gejeuk van sy byte het hom verligting laat soek deur die wonde teen klippe en bome te skuur en infeksie het ingetree.Boonop het die weesvulletjie bosluiskoors ontwikkel.Die vul is verdoof en word na die bakkie gedra wat hom na sy nuwe tuiste sou neem.Sy ma het kort na sy geboorte van koliek gevrek toe &#8216;n onnadenkende toeris &#8216;n plastiese sak naby die wilde perde se loopplekke laat rondl het. Die perdjie het &#8216;n ruk oorleef onder die sorgsame toesig van die leier van die trop, &#8216;n saggeaarde grys hings. Die hingsvulletjie het sy skaduwee geword.Na die toediening van sy eerste behandeling teen bosluisbyte, het die merries van die trop hom egter begin verstoot.&#8220;Hulle maak so na mensekontak. Dis hoekom ons dit drasties beperk. Maar ons kon nie anders nie. Ons moes hom help. Die arme vul het swaar gekry. Ons kon sien sy kanse op oorlewing is skraal. Die merries het hom toe reeds begin skop om hom uit te werk. Hy het geen keuse gehad as om op sy eie te begin loop nie,&#8221; s Reinette van Niekerk, vrywilliger en ko rdineerder van die Wild Horse Fund.Sy en haar span monitor die welsyn van die perde en tree slegs in wanneer werklik nodig.Sy het rondgesoek totdat sy nuwe eienaars vir Nommer Sewe kon vind. Haar keuse het op Lillian en Paul Verdoes geval.En toe breek die Sondagoggend aan wat Nommer Sewe sy nuwe tuiste op Plot 23 op die Barbertonpad moet betrek. Eers moes die karamelbruin hings met &#8216;n verdoofpyl geskiet en gevang word.So &#8216;n reddingspoging is &#8216;n uitdaging, veral as gevolg van die ongelyke terrein.Dr. Donnie Engelbrecht, veearts wat vrywillig help met die perde, berei vinnig die verdoofpyl voor, toe die perdjie in sig kom. Die reddingsgroep van vier draf blitsig na waar die ligbruin vul heel verwilderd langs die rivier loop.Toe die verdoofpyltjie tref, stap hy nog &#8216;n rukkie rond. Sy bene vou gou onder hom in en die span is gereed met &#8216;n draagbaar om hom versigtig daarop te lig.Na &#8216;n vinnige staptog van so halwe kilometer, plaas hul die kosbare vrag langs die bakkie neer.Sy wonde word versorg en skoongemaak. Hy kry die nodige inspuitings teen siektes soos perdesiekte.&#8220;Hy sou nie nog &#8216;n week in die veld oorleef het nie,&#8221; s Engelbrecht nadenkend.Lillian Verdoes, Nommer 7 se nuwe eienaarNommer Sewe se verhaal is nie enig nie. Vroe r verlede jaar is &#8216;n vulletjie waarvan die ma aan perdesiekte dood is, ook deur twee troppe verwerp. Feisty, nou Firefly, is ook deur Engelbrecht en die span verdoof en na &#8216;n nuwe lewe op &#8216;n plaas naby Lydenburg vervoer.Hier het sy &#8216;n nuwe liefdevolle tuiste by &#8216;n bekende dressage-ruiter, Lande Willemse, gevind.Vandag spog Firefly trots met &#8216;n fluweelpels, sterk lang bene en &#8216;n blymoedige temperament. Sy is &#8216;n trotse lid van &#8216;n trop.Ook vir Nommer Sewe breek &#8216;n nuwe lewe aan. Drie uur na die reddingspoging staan hy kniediep in die lusern by die Verdoes-gesin, reeds besig om vriende te maak met die lammertjies en met sy nuwe eienaar, Lillian. Sy is die eienaar van &#8216;n winkel, Healthy Horses, wat perdemedikasie en -toerusting sowel as hondekos verkoop.Die gesin het vantevore ook &#8216;n ernstige siek vul uit die wildeperdetroppe aangeneem maar sy moes ongelukkig uitgesit word. Lillian wens heimlik dat dit nie Nommer Sewe se lot sal wees nie.&#8220;Ek het goeie moed dat ons hom kan help. Hy is &#8216;n siek maar oulike perdjie. Dit is vervullend om diere te help. Hy is so welkom hier by ons,&#8221; s Lillian.Aan wie behoort die wilde perde? Adv. Wim Scheepers het aan Laevelder verduidelik dat wild slegs in eiendomsreg gehou kan word as dit identifiseerbaar is, met ander woorde, as dit gebrandmerk is soos met beeste of deur oormerkers. Alhoewel die wilde perde nie formeel aan iemand behoort nie, neem dit nie die morele verant-woordelikheid weg dat hulle versorg moet word as hulle nie hulself kan help nie.