MBOMBELA &#8211; &#8216;n Man wat in 2011 tydens &#8216;n skietgeveg met veldwagters in die Nasionale Krugerwildtuin gewond is, is Vrydag in die Nelspruit Streekshof aan stropingsverwante klagtes skuldig bevind. Simon Ngobeni is op 11 Desember daardie jaar tydens sy arrestasie in die knie gewond.Laevelder het destyds oor sy inhegtenis-name berig. Veldwagters het die Tsokwane-gebied daardie dag gepatrolleer en drie verdagtes opgemerk. Hulle het die mans agternagesit. Een van die verdagtes was gewapen en het omgedraai en sy vuurwapen op die veldwagters gerig. &#8216;n Skietgeveg het losgebreek en Ngobeni is gewond. Sy twee makkers het op die vlug geslaan. Daar is destyds berig dat hy vier renosterhorings in sy besit gehad het en dat die karkasse van twee vermoedelik gestroopte renosters later daardie dag in die omgewing gevind is.Lees ook: Genadedood vir katte beloop meer as 50 persentNgobeni het sy eerste hofverskyning misgeloop &#8211; hy was in daardie stadium onder polisiebewaking in die hospitaal. Hy is van die volgende aangekla: betreding, omdat hy sonder &#8216;n permit in die wildtuin was, twee klagtes van diefstal van renosterhorings en twee van die onwettige jag van &#8216;n renoster, en die onwettige besit van &#8216;n vuurwapen en ammunisie. Daarbenewens is di Mosambieker daarvan aangekla dat hy ten tye van die voorval onwettig in die land was.Met die uitsondering van sy status as beweerde onwettige immigrant, het die staat by monde van senior staatsadvokaat me. Isabet Erwee oor die afgelope vyf jaar sy skuld op die res van die klagte teen hom bewys.Ngobeni sal Woensdag gevonnis word en bly in aanhouding tussen sy skuldigbevinging en vonnis.Lees ook: 11 arrested in Kruger National Park for rhino poaching